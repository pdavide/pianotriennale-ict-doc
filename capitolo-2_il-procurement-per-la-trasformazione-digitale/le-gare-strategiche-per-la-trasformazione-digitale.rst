Le gare strategiche per la trasformazione digitale
==================================================

Scenario
--------

Le gare strategiche ICT sono strumenti che consentono alle
Amministrazioni di acquisire servizi necessari ad implementare le
strategie per la trasformazione digitale della Pubblica Amministrazione.

In generale, quindi, sono disponibili servizi per operare sulla
definizione di processi e sull'erogazione di servizi digitali, sulla
analisi e realizzazione delle componenti applicative e infrastrutturali,
con specifico riferimento al paradigma *cloud*.

In sinergia con le previsioni del Piano triennale e al fine di
indirizzare e governare la trasformazione digitale della PA italiana,
AGID opera una funzione di indirizzo strategico e *governance*
centralizzata di tutte le iniziative, anche mediante la costituzione di
organismi di coordinamento e controllo, finalizzati alla direzione
strategica e tecnica delle stesse.

In particolare, l'Agenzia per l'Italia digitale svolge le seguenti
funzioni, tutte volte a garantire alle amministrazioni strumenti
efficaci ed efficienti per il raggiungimento degli obiettivi del Piano
triennale:

-  fornisce ai soggetti aggregatori gli indirizzi strategici delle nuove
   iniziative da pubblicare;

-  monitora il rispetto dei vincoli contrattuali e la qualità della
   fornitura;

-  monitora lo stato di avanzamento degli Accordi quadro;

-  analizza i progetti implementati dalle Amministrazioni per monitorare
   la coerenza delle iniziative e l'andamento degli indicatori di
   digitalizzazione e gli obiettivi del Piano triennale perseguibili con
   l'iniziativa, oltre a favorire modalità di *co-working* o
   co-partecipazione finanziaria tra le amministrazioni;

-  analizza le proposte di standardizzazione di processi, modelli,
   soluzioni, metriche, metodologie di stima dei servizi e, nella sua
   componente pubblica, ne valuta l'adozione;

-  valuta le eventuali proposte di evoluzione e/o adeguamento dei
   servizi da parte del fornitore.

È inoltre in corso l'implementazione di ulteriori azioni concrete volte
ad accompagnare le pubbliche amministrazioni per una acquisizione sempre
più consapevole degli strumenti disponibili all'interno del paniere
delle gare strategiche, al fine di garantire contratti di elevata
standardizzazione e qualità.

Le gare strategiche ICT si pongono pertanto il duplice obiettivo di:

-  creare il "sistema operativo" del Paese, ovvero una serie di
   componenti fondamentali sui quali definire ed erogare servizi più
   semplici ed efficaci per i cittadini, le imprese e la stessa Pubblica
   Amministrazione;

-  incentivare l'utilizzo e supportare le amministrazioni nella
   definizione di contratti coerenti con gli obiettivi definiti dal
   Piano triennale.

Le iniziative strategiche ICT sono realizzate attraverso appalti aggiudicati da
Consip nella forma dell'Accordo quadro, che consentono a tutte le
Amministrazioni di acquistare rapidamente i servizi necessari per attuare il
percorso di transizione al digitale secondo il paradigma dell'ordine diretto,
ove l'Amministrazione non abbia esigenze progettuali peculiari ovvero attraverso
lo strumento dell'appalto specifico tra i fornitori selezionati da Consip, con
garanzie di qualità e prezzi vantaggiosi.

In particolare, le Amministrazioni possono accedere, ad oggi, a un piano molto
ricco di gare strategiche che nell'ultimo anno è stato ampliato con le seconde
edizioni di alcune iniziative sulla base dell'andamento di adesione registrato
per le prime edizioni. In particolare, a luglio 2024 risultavano attive 18 gare,
con un massimale di circa 10 miliardi. Sono in corso di attivazione 7 gare, per
un massimale di circa 5 miliardi.

Le attività di monitoraggio di AGID sulle Gare strategiche hanno carattere di
continuità e pertanto periodicamente sul sito, nella sezione del Piano triennale
dedicata agli Strumenti, è possibile trovare informazioni aggiornate.

In particolare, in questo Aggiornamento 2025 è stata inserita una versione
aggiornata dello Strumento 1 - Approvvigionamento ICT ed è stato predisposto lo
Strumento 9 - Mappatura delle gare strategiche, come da Linea di azione CAP2.09
del Piano 2024-2026.

Contesto normativo
------------------

-  `Decreto legislativo 7 marzo 2005, n. 82 "Codice dell'amministrazione
   digitale" (in breve CAD), art.14-bis comma 2 lettera d);
   <https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__

-  `Legge 28 dicembre 2015, n. 208 - "Disposizioni per la formazione del
   bilancio annuale e pluriennale dello Stato (legge di stabilita' 2016)"
   (pubblicata nel S.O. n. 70 relativo alla Gazzetta Ufficiale - Serie Generale
   n. 302 del 30 dicembre 2015), art.1, comma 514 Obiettivo 2.3 - Favorire e
   monitorare l'utilizzo dei servizi previsti dalle Gare strategiche;
   <https://www.normattiva.it/uri-res/N2Ls?urn:nir:stato:legge:2015-12-28;208>`__

-  `Decreto legislativo 31 marzo 2023, n. 36 "Codice dei contratti pubblici"
   <https://www.normattiva.it/uri-res/N2Ls?urn:nir:stato:decreto.legislativo:2023;036>`__

Obiettivo 2.3 - Favorire e monitorare l'utilizzo dei servizi previsti dalle Gare strategiche
--------------------------------------------------------------------------------------------

RA2.3.1 - Incremento del livello di trasformazione digitale mediante la disponibilità di Gare strategiche allo scopo definite
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Mappa indicatori del Piano triennale e gare
   strategiche attive come alle lettere d) e g) dell'art. 14-bis comma 2
   del Codice per l'Amministrazione Digitale

-  **Target 2025** - Programma di iniziative strategiche necessarie al
   raggiungimento degli obiettivi del presente piano, di cui alle
   lettere d) e g) dell'art. 14-bis comma 2 del Codice per
   l'Amministrazione Digitale

-  **Target 2026** - Disponibilità nuove gare strategiche necessarie al
   raggiungimento degli obiettivi del Piano triennale di cui alle
   lettere d) e g) dell'art. 14-bis comma 2 del Codice per
   l'Amministrazione Digitale

Linee di azione istituzionali
~~~~~~~~~~~~~~~~~~~~~~~~~~~~~

RA2.3.1
^^^^^^^

-  **Marzo 2025** - Individuazione nuove gare strategiche a seguito del
   confronto tra AGID, Consip e i soggetti aggregatori di cui
   all'articolo 9 del decreto-legge 24 aprile 2014, n. 66 - (AGID,
   Consip e soggetti aggregatori di cui all'articolo 9 del decreto-legge
   24 aprile 2014, n. 66) - CAP2.10

-  **Settembre 2025** - Definizione delle strategie delle nuove
   iniziative individuate - (AGID, Consip e soggetti aggregatori di cui
   all'articolo 9 del decreto-legge 24 aprile 2014, n. 66) - CAP2.11

-  **Luglio 2026** - Disponibilità per le amministrazioni delle nuove
   iniziative strategiche - (Consip e soggetti aggregatori di cui
   all'articolo 9 del decreto-legge 24 aprile 2014, n. 66) - CAP2.12

Linee di azione per le PA
~~~~~~~~~~~~~~~~~~~~~~~~~

RA2.3.1
^^^^^^^

-  **Da settembre 2024** - Le PA, nel proprio piano acquisti, programmano i
   fabbisogni di adesione alle iniziative strategiche disponibili per il
   perseguimento degli obiettivi del Piano triennale per l'anno 2025 -
   CAP2.PA.04

-  **Da settembre 2025** - Le PA programmano i fabbisogni di adesione alle
   iniziative strategiche per il perseguimento degli obiettivi del Piano
   triennale per l'anno 2026 - CAP2.PA.05

-  **Da settembre 2026** - Le PA programmano i fabbisogni di adesione alle
   iniziative strategiche per il perseguimento degli obiettivi del Piano
   triennale per l'anno 2027 - CAP2.PA.06
