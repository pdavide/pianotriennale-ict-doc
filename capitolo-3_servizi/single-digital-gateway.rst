Single Digital Gateway
======================

Scenario
--------

Nel triennio precedente è stata attuata la parte *core* del Regolamento
Europeo EU 2018/1724 sul *Single Digital Gateway* (SDG) che, con
l'obiettivo di costruire uno sportello unico digitale a livello europeo
per consentire a cittadini e imprese di esercitare più facilmente i
propri diritti e fare impresa all'interno dell'Unione Europea, ha di
fatto messo *online* le 21 procedure richieste (19 applicabili in
Italia) delle pubbliche amministrazioni direttamente coinvolte, in quanto
titolari dei servizi.

Il Regolamento, entrato in vigore il 2 ottobre 2018, infatti, ha
stabilito le norme per:

1. l'istituzione e la gestione di uno sportello digitale unico per
   offrire ai cittadini e alle imprese europee un facile accesso a:

   a. informazioni di alta qualità;

   b. procedure efficienti e interamente *online*;

   c. servizi di assistenza e di risoluzione dei problemi;

2. l'uso di procedure da parte di utenti transfrontalieri e
   l'applicazione del principio *once only* in accordo con le specifiche
   normative dei differenti Stati Membri.

A dicembre 2023 AGID ha completato le attività di integrazione e collaudo delle
componenti architetturali nazionali SDG, sia per l'interoperabilità tra PA
italiane, sia per quella tra PA italiane e quelle degli Stati Membri. Le
pubbliche amministrazioni competenti per i procedimenti amministrativi relativi
alle procedure (di cui all'Allegato II del Regolamento UE 2018/1724) hanno
stipulato con AGID appositi Accordi di collaborazione per l'adeguamento dei
propri procedimenti amministrativi alle specifiche tecniche di implementazione
del *Single Digital Gateway*.

Dopo aver reso disponibile *online* i servizi relativi delle procedure previste,
le successive attività per il *Single Digital Gateway* riguarderanno
prevalentemente azioni di mantenimento, monitoraggio e miglioramento della
qualità e dell'accesso ai servizi digitali offerti dallo Sportello per l'Italia,
in particolare:

1. monitoraggio delle componenti nazionali e dei servizi delle PA
   competenti per garantire l'operatività di tutta la filiera coinvolta
   nell'attuazione dei processi nazionali e trans-frontalieri del
   *Single Digital Gateway (SDG)*, attraverso la progettazione e sviluppo
   di un *Operation Center*, capace di mettere a sistema tutti gli
   *stakeholder* coinvolti che dovranno lavorare in maniera sinergica e
   standardizzata nella gestione dei processi di *operation*. Il sistema
   prevede la predisposizione di un servizio di supporto continuativo di
   gestione del portafoglio delle applicazioni realizzate e rilasciate,
   che comprende la presa in carico e la risoluzione delle richieste
   utente pervenute ad AGID da cittadini e pubbliche amministrazioni
   (*help desk*);

2. supporto alla diffusione dello sportello e del suo utilizzo presso i
   cittadini e le imprese: rientrano in questa azione attività di
   sensibilizzazione delle PA coinvolte su metodi e strumenti per migliorare
   l'usabilità e l'esperienza utente dei servizi digitali realizzati in ambito
   SDG e attività statistiche di monitoraggio e analisi riguardanti le visite
   degli utenti alle pagine web impattate dalle singole procedure, nonché al
   catalogo dei servizi.

Contesto normativo e strategico
-------------------------------

Riferimenti normativi italiani:

-  Piano Nazionale di Ripresa e Resilienza:

   -  `M1C1 - Investimento 1.3: "Dati e
      interoperabilità" <https://italiadomani.gov.it/it/Interventi/investimenti/dati-e-interoperabilita.html>`__

   -  `M1C1 - Investimento 1.4: "Servizi digitali e cittadinanza
      digitale" <https://italiadomani.gov.it/it/Interventi/investimenti/servizi-digitali-e-cittadinanza-digitale.html>`__

Riferimenti normativi europei:

-  `Regolamento (UE) 2018/1724 del 2 ottobre 2018 che istituisce uno sportello
   digitale unico per l'accesso a informazioni, procedure e servizi di
   assistenza e di risoluzione dei problemi e che modifica il regolamento (UE)
   n. 1024/2012
   <https://eur-lex.europa.eu/legal-content/IT/TXT/?uri=CELEX%3A32018R1724>`__
-  `Regolamento di esecuzione (UE) 2022/1463 del 5 agosto 2022 che definisce le
   specifiche tecniche e operative del sistema tecnico per lo scambio
   transfrontaliero automatizzato di prove e l'applicazione del principio "una
   tantum" o "once only"
   <https://eur-lex.europa.eu/legal-content/IT/TXT/?uri=CELEX:32022R1463>`__

Obiettivo 3.4 - SDG (Single Digital Gateway) - Monitorare e migliorare la qualità e l'accesso ai servizi digitali offerti dallo Sportello per l'Italia
------------------------------------------------------------------------------------------------------------------------------------------------------

RA3.4.1 - Piena operatività dell'Operation Center
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Metodologia di monitoraggio definita e condivisa
   con le PA interessate

-  **Target 2025** - 100% delle richieste di supporto di cittadini e
   imprese prese in carico dall'*help desk* dell'*Operation Center*

-  **Target 2026** - n.a.

RA3.4.2 - Diffusione e pieno utilizzo dello Sportello
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - 5 PA italiane aderenti agli Accordi sono coinvolte in
   attività di sensibilizzazione per migliorare l'usabilità e l'esperienza
   utente dei servizi digitali realizzati in ambito SDG e forniscono i dati
   relativi agli utenti che hanno utilizzato le procedure SDG

-  **Target 2025** - Almeno 10 PA italiane aderenti agli Accordi sono coinvolte
   in attività di sensibilizzazione per migliorare l'usabilità e l'esperienza
   utente dei servizi digitali realizzati in ambito SDG e forniscono i dati
   relativi agli utenti che hanno utilizzato le procedure SDG

-  **Target 2026** - n.a.

Linee di azione istituzionali
~~~~~~~~~~~~~~~~~~~~~~~~~~~~~

RA3.4.1
^^^^^^^

-  **Dicembre 2024** - Completamento realizzazione piattaforma di
   monitoraggio (*Operation Center*) - (AGID) - CAP3.33

RA3.4.2
^^^^^^^

-  **Dicembre 2024** - I ciclo di azioni di sensibilizzazione sull'usabilità e
   l'esperienza utente dei servizi digitali SDG presso le PA italiane aderenti
   agli Accordi - (AGID) - CAP3.35

-  **Dicembre 2025** - II ciclo di azioni di sensibilizzazione sull'usabilità e
   l'esperienza utente dei servizi digitali SDG presso le PA italiane aderenti
   agli Accordi - (AGID) - CAP3.36

Linee di azione per le PA
~~~~~~~~~~~~~~~~~~~~~~~~~

RA3.4.1
^^^^^^^

-  **Da gennaio 2025** - Le PA italiane aderenti agli Accordi e
   interessate usano gli strumenti dell'*Operation Center* e svolgono
   azioni correttive sul funzionamento dei servizi e delle procedure
   sulla base delle segnalazioni ricevute - CAP3.PA.19

RA3.4.2
^^^^^^^

-  **Dicembre 2024** - Le PA italiane aderenti agli Accordi in base alle
   proprie esigenze partecipano alle azioni di sensibilizzazione
   effettuate da AGID - CAP3.PA.20

-  **Dicembre 2025** - Le PA italiane aderenti agli Accordi in base alle
   proprie esigenze partecipano alle azioni di sensibilizzazione
   effettuate da AGID - CAP3.PA.21

-  **Dicembre 2026** - Le PA italiane aderenti agli Accordi in base alle
   proprie esigenze partecipano alle azioni di sensibilizzazione
   effettuate da AGID - CAP3.PA.22
