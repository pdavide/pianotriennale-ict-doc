Strumento 12 - Strategia di data governance di INAIL
====================================================

*Versione 1.0 del 09/07/2024*

12.1 - Anagrafica
-----------------

**Ente:** INAIL

**Ufficio proponente:** Direzione centrale organizzazione digitale -
Ufficio responsabile della transizione digitale

**Destinatari:** Tutte le pubbliche amministrazioni

**Capitolo del PT 2024-2026:** Capitolo 5 - Dati e intelligenza artificiale

**Tematica:** Open data e data governance

12.2 - Scenario
---------------

Questa scheda presenta l'approccio strategico adottato in INAIL per la
*data governance* rispetto alle dimensioni organizzativa, culturale e
tecnologica, con riferimento ai processi interni e ai tavoli
istituzionali nazionali ed europei (SDG, PDND, NDC, Catalogo nazionale
dei dati aperti) per una concreta attuazione degli obiettivi della
strategia nazionale dei dati.

La Strategia Dati, come descritto dalle *best practice* internazionali,
definisce come l'Istituto intenda sfruttare i dati per realizzare la sua
strategia di trasformazione digitale, indicando, di conseguenza, le
regole, i ruoli e gli strumenti necessari per la governance e la
gestione dei dati.

In una fase storica in cui dati e informazioni assumono una centralità
sempre più rilevante nella vita personale e professionale di ciascuno,
l'Istituto ha deciso di avviare un percorso per definire come estrarre
valore dai dati a disposizione. Tale percorso si colloca in coerenza
metodologica e temporale con la strategia dell'Istituto, con il contesto
normativo, europeo e nazionale, in materia di valorizzazione del
patrimonio informativo e di adozione del modello d'interoperabilità
previsto per la PA.

A tal proposito, l'Istituto fornisce il proprio contributo per
l'attuazione della *roadmap* nazionale sulla strategia dei dati
partecipando attivamente alle progettualità in tema di interoperabilità
tecnica e semantica come lo Sportello Unico Digitale o *Single Digital
Gateway* (SDG), la Piattaforma Digitale Nazionale dei Dati (PDND), il
Catalogo nazionale della semantica dei dati o *National Data Catalog*
(NDC) e il Catalogo nazionale dei dati aperti (dati.gov.It).

12.2 - Presentazione
--------------------

La "Strategia Dati 2024 - 2026" esplicita il ruolo e l'importanza del
dato per il raggiungimento degli obiettivi strategici digitali
dell'Istituto; individua le capacità di cui si deve dotare per gestire i
dati come un vero *asset*; definisce gli obiettivi da raggiungere per
sviluppare le suddette capacità, definisce le componenti con cui
progettare il modello organizzativo per la gestione dei dati, il tutto
al fine di massimizzare il loro valore per far evolvere gli ecosistemi
digitali a cui l'Istituto appartiene, a beneficio dei cittadini e delle
imprese.

La "Strategia Dati" è una componente integrata del Piano Triennale IT
INAIL 2024-2026 e contribuisce alla realizzazione degli obiettivi
strategici digitali attraverso progettualità di diversa natura:
organizzativa, tecnologica ed applicativa, avviate dal piano stesso, al
fine di:

-  realizzare un modello organizzativo di data governance, con la
   definizione di ruoli, funzioni, processi e *policy* di governo del dato

-  realizzare le necessarie iniziative per diffondere in Istituto cultura
   e competenze per il governo del patrimonio informativo

-  evolvere le attuali architetture e sistemi per la gestione dei dati e
   della *business intelligence* in modo da utilizzare la tecnologia come
   abilitatore fondamentale per la gestione dei dati

-  adottare un linguaggio e un glossario dati comune, la pubblicazione e
   l'utilizzo delle relative semantiche, a beneficio sia del personale
   dell'Istituto sia di utenti esterni

-  realizzare soluzioni, che, anche con l'utilizzo di tecnologie
   emergenti e di Intelligenza artificiale, partendo da dati di qualità
   creino valore per efficientare i processi interni e i servizi agli
   utenti, in modo eticamente consapevole e sostenibile.

-  realizzare un'organizzazione *data driven* allo scopo di estrarre il
   massimo valore dal patrimonio informativo posseduto per migliorare e
   potenziare i servizi all'utenza

-  valorizzare l'interoperabilità tra le PA per una gestione dei dati
   pubblici in grado di produrre valore migliorando i servizi esistenti,
   creandone di innovativi e contribuendo a creare nuove opportunità di
   sviluppo, competenze e posti di lavoro.

12.4 - Quadro di sintesi - elementi chiave
------------------------------------------

La strategia dati dell'INAIL:

-  è stata sviluppata in coerenza con la definizione degli obiettivi
   strategici digitali dell'Istituto, affinché sia chiaro quale ruolo
   possano e debbano avere i dati nella realizzazione degli obiettivi;

-  è stata costruita sui concetti di capacità di fruibilità e gestione
   del dato, evidenziando le priorità per raggiungere gli obiettivi
   strategici digitali.

Le capacità (*capabilities*) considerate sono le seguenti:

1. *Data governance*: organizzazione, sicurezza e *compliance*

2. Architetture dati scalabili

3. *Master data* e lessico comune

4. Qualità dei dati per decisioni di *business*

5. *Data mining, analytics* e IA

6. Integrazione, interoperabilità e *once-only*

7. Cultura *insight-driven*

La strategia dati dell'INAIL si basa sui seguenti abilitatori:

-  persone: sviluppo della cultura del dato, e di competenze abilitanti
   per un modello di *decision-making data-driven*

-  organizzazione: ruoli e responsabilità di *business* e tecniche, per
   la gestione del dato lungo il suo ciclo di vita

-  tecnologie: piattaforme di *Enterprise data management* e Analytics e
   adesione alle piattaforme nazionali ed europee.

La costruzione della strategia dati ha seguito il seguente percorso:

-  è stato preso in considerazione il contesto esterno: lo scenario di
   mercato (fenomeni che definiscono nuove esigenze, tecnologie e
   *trend*) e il panorama normativo;

-  sono stati valorizzati i risultati già ottenuti dall'Istituto: nei
   precedenti piani di strategia digitale sono state realizzate
   progettualità volte alla valorizzazione del patrimonio informativo e
   alla costruzione di una organizzazione *data-driven*.

-  è stato esplicitato il contributo agli obiettivi dell'Istituto: la
   Strategia Dati intende abilitare gli obiettivi dell'Istituto,
   declinati negli atti di indirizzo dell'Istituto e nel Piano triennale
   IT 2024-2026.

-  sono stati definiti obiettivi e capacità prioritarie tramite un
   approccio incrementale, per dare maggior peso a quelli in cui la
   gestione efficace dei dati rappresenta un fattore critico di
   successo.

-  è stato preso in considerazione il livello di maturità degli attuali
   processi/procedure di gestione e utilizzo del dato.

Il percorso si concretizza nelle seguenti 4 macro-fasi:

I)   *Data Strategy*: definisce un perimetro prioritario di capacità
     legate ai dati da sviluppare per raggiungere gli obiettivi
     dell'Istituto;

II)  *Data Management Maturity Assessment* (DMMA): misura il livello di
     maturità delle capacità individuate per gestire e valorizzare i
     dati in funzione degli obiettivi individuati;

III) Progetti di Strategia Dati: sono da avviare, a valle degli esiti
     del DMMA, per la realizzazione degli obiettivi strategici;

IV)  *Framework di governance* e gestione del dato: modello che
     identifica: ruoli e responsabilità (ad esempio: *data ownership* e
     *stewardship*), lessico comune, modello di gestione dei dati
     (*policy* e procedure, competenze e cultura, strumenti a supporto).

12.5 - Risorse utili
--------------------

-  `Piani strategici triennali per l'IT
   (INAIL.it) <https://www.inail.it/portale/it/istituto/l-istituto/innovazione-digitale/piani-strategici-triennali-per-l-it.html>`__

-  Strategia Dati INAIL
