Strumento 4 - Smart Area: servizi digitali territoriali avanzati
================================================================

*Versione 1.0 del 21/12/2023*

4.1 - Anagrafica
----------------

**Ente:** Comune di Modena e Università di Modena e Reggio Emilia

**Ufficio proponente:** -

**Destinatari:** Comuni, Città metropolitane, Regioni e Province
autonome, Comunità montane, Comunità isolane, Unioni di comuni e
Consorzi fra enti territoriali.

**Capitolo del PT 2024-2026:** Capitolo 6 - Infrastrutture

**Tematica:** Infrastrutture di prossimità (Scenario Cap. 6)

4.2 - Scenario
--------------

Una *Smart Area* è una zona urbana dotata di una avanzata infrastruttura
digitale progettata per erogare servizi a cittadini e imprese al fine di
migliorare e ottimizzare diversi aspetti della vita urbana. Le
componenti chiave di questa infrastruttura includono:

-  Connettività avanzata

   -  Connettività *Wired*: Utilizza fibre ottiche per garantire una
      connessione ad alta velocità e affidabile, facilitando la
      trasmissione rapida di dati.

   -  Connettività *Wireless*: sfrutta tecnologie come ad esempio 4G,
      5G, LoRa e 4G *Narrowband* per fornire reti wireless efficienti e
      accessibili, consentendo la connessione di dispositivi e servizi
      in modo rapido e flessibile.

-  Sensoristica avanzata

   -  Sensori in tempo reale (*Smart Camera*): integra telecamere
      intelligenti e dispositivi in grado di catturare e analizzare
      istantaneamente informazioni visive, migliorando la sorveglianza,
      la sicurezza e fornendo dati immediati su eventi o situazioni
      specifiche.

   -  Sensori non in tempo reale (sensori ambientali, contatori):
      include dispositivi di rilevamento ambientale e contatori che
      monitorano vari parametri nel corso del tempo. Questi sensori
      forniscono dati utili per analisi a lungo termine, consentendo la
      valutazione delle condizioni ambientali, dei flussi di persone o
      di altri parametri specifici.

-  Elaborazione avanzata

   -  Elaborazione ad alte prestazioni (HPC e GPU): sfrutta potenti
      sistemi di elaborazione per gestire complessi calcoli e analisi
      dati ad alta velocità, consentendo una risposta rapida e una
      gestione efficiente delle informazioni.

   -  Nodi *Edge* e *Data Center*: Implementa nodi di elaborazione
      distribuiti sul territorio (edge nodes) e centri di dati
      centralizzati per gestire la raccolta, l'elaborazione e lo
      stoccaggio dati. Questa architettura consente una distribuzione
      efficiente delle risorse di calcolo, riducendo la latenza e
      ottimizzando la gestione delle informazioni.

L'integrazione di queste tecnologie in una *Smart Area* contribuisce a
creare un ambiente urbano più sicuro e connesso, migliorando la qualità
della vita dei cittadini e consentendo l'innovazione nei servizi urbani.

4.3 - Presentazione
-------------------

Lo strumento 4 "Smart Area: servizi digitali territoriali avanzati"
fornisce alcuni principi generali alle amministrazioni pubbliche che
intendono dotare il proprio territorio di una infrastruttura digitale
avanzata definita "Smart Area" con l'obiettivo di erogare, a cittadini e
imprese servizi digitali negli ambiti: trasporti, sicurezza, risparmio
energetico ed in generale per il miglioramento della qualità della vita
del territorio.

Lo Strumento può essere di interesse per Enti territoriali quali:
comuni, province, città metropolitane e regioni, comunità montane,
comunità isolane, unioni di comuni e consorzi fra enti territoriali.

Il documento è stato redatto in collaborazione con il Comune di Modena e
l'Università di Modena e Reggio Emilia sulla base dell'esperienza
maturata nell'ambito del `MASA - Modena Automotive Smart
Area <https://www.automotivesmartarea.it/>`__.

È presente un glossario e sono delineati alcuni casi d'uso realizzabili
in una *Smart Area*, sulla base dell'esperienza del MASA.

Tra questi:

-  Il Parcheggio Intelligente (*smart parking*)

-  Il Parcheggio automatico (*valet parking*)

-  Il Rilevamento ostacoli (*obstacle detection*)

-  Strade verdi (*green routes*)

-  Analisi dei flussi di traffico (*traffic flow analysis*)

-  Analisi dell'Inquinamento (*pollution analysis*)

-  Guida connessa (*connected drive V2V, V2X*)

-  Guida autonoma (*autonomous driving*)

Sono proposte delle Linee guida generali sulle strategie di
implementazione per una *Smart Area*.

4.4 - Quadro di sintesi - elementi chiave
-----------------------------------------

L'implementazione di una *Smart Area* da parte di una pubblica
amministrazione richiede una pianificazione integrata e l'attuazione di
diverse fasi. Lo strumento riporta le seguenti indicazioni di massima
per la definizione di strategie di implementazione:

-  Analisi delle esigenze e coinvolgimento degli stakeholder:

   -  Identificare le esigenze della comunità e delle aziende locali ed
      individuare i casi d'uso.

   -  Coinvolgere gli stakeholder chiave, tra cui cittadini, imprese,
      organizzazioni non profit e altri attori locali.

-  Pianificazione Strategica

   -  Stabilire obiettivi chiari e misurabili per il progetto.

   -  Sviluppare una visione a lungo termine per la *Smart Area*.

   -  Stabilire un *budget* iniziale accurato considerando i costi
      associati all'acquisizione e all'installazione di tecnologie,
      sviluppo *software*, manutenzione, formazione del personale.

   -  Esplorare opportunità di finanziamento attraverso finanziamenti
      nazionali e comunitari (*Funding for cities*, *Smart Cities
      Marketplace*), *partnership* pubblico-privato.

   -  Considerare le opportunità offerte dal programma di *procurement*
      innovativo *Smarter Italy*.

-  Infrastruttura tecnologica:

   -  Valutare e implementare l'infrastruttura tecnologica necessaria,
      inclusi sensori, reti di comunicazione, piattaforme *software*.

-  Connettività

   -  Assicurarsi di avere una connettività affidabile e veloce per
      supportare le tecnologie *Smart Area*.

-  Sicurezza dei dati:

   -  Garantire la sicurezza dei dati raccolti e implementare misure
      adeguate di protezione della *privacy*.

-  Applicazioni e servizi

   -  Sviluppare applicazioni che abbiano un impatto immediato sulla
      qualità della vita dei cittadini.

-  Collaborazione e standard:

   -  Collaborare con altre amministrazioni, aziende private e
      organizzazioni per favorire l'adozione di standard comuni.

-  Monitoraggio e valutazione:

   -  Implementare sistemi di monitoraggio e valutazione per misurare
      l'impatto del progetto e apportare eventuali miglioramenti.

-  Aggiornamenti continui

   -  Essere pronti ad aggiornare e migliorare costantemente il progetto
      in base all'evoluzione delle tecnologie e delle esigenze della
      comunità.

Queste indicazioni (linee guida) possono variare a seconda delle
specifiche esigenze e delle caratteristiche dell'amministrazione e del
territorio coinvolto, ma forniscono una base per un approccio strategico
all'implementazione di progetti di tipo Smart Area.

4.5 - Risorse utili
-------------------

-  `Piano triennale per l'informatica nella Pubblica Amministrazione
   2024-2026 - Parte Terza, Strumento
   4 <https://docs.italia.it/italia/piano-triennale-ict/pianotriennale-ict-doc/it/2024-2026/strumenti/strumento-4_smart-area-servizi-digitali-territoriali-avanzati.html>`__

-  `MASA - Modena Automotive Smart
   Area <https://www.automotivesmartarea.it/>`__

-  `Smarter Italy <https://smarteritaly.agid.gov.it/>`__

-  Opportunità di finanziamento: `Funding for
   cities <https://commission.europa.eu/eu-regional-and-urban-development/topics/cities-and-urban-development/funding-cities_en>`__,
   `Smart Cities
   Marketplace <https://smart-cities-marketplace.ec.europa.eu/>`__