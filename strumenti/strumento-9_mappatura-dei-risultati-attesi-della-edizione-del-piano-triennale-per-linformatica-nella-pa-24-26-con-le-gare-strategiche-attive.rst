Strumento 9 - Mappatura dei risultati attesi della edizione del Piano triennale per l'informatica nella PA 24-26 con le gare strategiche attive
===============================================================================================================================================

*Versione 1.0 del 30/06/2024*

9.1 - Anagrafica
----------------

**Ente:** Agenzia per l'Italia Digitale

**Ufficio proponente:** Servizio Gare strategiche

**Destinatari:** Tutte le Pubbliche amministrazioni

**Capitolo del PT 2024-2026:** Capitolo 2 - Il *procurement* per la
trasformazione digitale

**Tematica:** Le gare strategiche per la trasformazione digitale

9.2 - Scenario
--------------

Le iniziative strategiche ICT sono realizzate attraverso appalti
aggiudicati da Consip nella forma dell'Accordo quadro, che consentono a
tutte le amministrazioni di acquistare rapidamente i servizi necessari
per attuare il percorso di transizione al digitale secondo il paradigma
dell'ordine diretto, ove l'Amministrazione non abbia esigenze
progettuali peculiari ovvero attraverso lo strumento dell'appalto
specifico tra i fornitori selezionati da Consip, con garanzie di qualità
e prezzi vantaggiosi.

In particolare, le amministrazioni possono accedere, ad oggi, a un piano
molto ricco di gare strategiche che nell'ultimo anno è stato
ulteriormente ampliato. Lo Strumento 9 fa riferimento al capitolo 2 del
Piano triennale per l'informatica nella PA, edizione 2024-2026,
pubblicato nel febbraio 2024. L'obiettivo 2.3 del Piano è quello di
favorire l'utilizzo dei servizi previsti dalle Gare strategiche, con il
risultato atteso (RA2.3.1) di incrementare il livello di trasformazione
digitale mediante la disponibilità di Gare strategiche allo scopo
definite.

9.3 - Presentazione
-------------------

Qual è la gara strategica Consip più idonea a raggiungere i diversi
obiettivi individuati dal Piano triennale per l'informatica nella
PA? Per aiutare le pubbliche amministrazioni nella scelta, AGID ha
realizzato una mappatura degli indicatori del Piano triennale,
associando ad ognuno una gara strategica Consip, in modo da fornire un
quadro completo per capire quali siano gli strumenti più indicati per
realizzare concretamente gli obiettivi di transizione digitale di
propria competenza.

La pubblicazione della mappatura rientra tra gli obiettivi del Piano
triennale 2024-2026 previsti nell'ambito delle Gare strategiche ICT,
ovvero quegli strumenti che consentono alle amministrazioni di acquisire
servizi necessari ad implementare le strategie per la trasformazione
digitale.

9.4 - Quadro di sintesi - elementi chiave
-----------------------------------------

La mappatura è rappresentata in una tabella, la quale descrive la
corrispondenza granulare delle iniziative strategiche con ciascuno dei
59 risultati attesi previsti dal Piano triennale, fornendo indicazioni
operative alle amministrazioni per la definizione dei contratti di
approvvigionamento ICT coerenti con gli obiettivi del Piano attraverso
gli strumenti di acquisto di Consip e funzionali al raggiungimento degli
obiettivi stessi.

La tabella è strutturata in modo da associare a ciascuna iniziativa
strategica le seguenti informazioni:

**Componente Strategica/Tecnologica**

Ci si riferisce a) alle componenti strategiche per la trasformazione
digitale, ovvero quelle che descrivono le leve strategiche su cui
investire per accelerare il processo di trasformazione digitale delle PA
(Cap 1 e 2); b) alle componenti tecnologiche del modello strategico,
riportate nei capitoli (numerati da 3 a 7) su Servizi, Piattaforme, Dati
e intelligenza artificiale, Infrastrutture, Sicurezza

**Obiettivi**

Sono indicati i macro-obiettivi del Piano sul tema specifico

**Risultati Attesi**

Per ciascun obiettivo, sono indicati i relativi risultati attesi (RA)
per il triennio 2024-2026

**Indicatore 2024**

Per ciascuno dei risultati attesi (RA), rappresenta l'indicatore alla
base dei relativi target annuali, ove presenti, per il triennio
2024-2026

**Target 2024**

Sono descritti, per ciascun obiettivo e relativo risultato atteso (RA),
i target annuali, ove presenti, per il 2024

**Soggetti istituzionali**

La cella viene valorizzata con i nomi dei soggetti istituzionali che
hanno il ruolo di coordinamento delle specifiche "Linee di azione
istituzionali"

**PA coinvolte**

Viene valorizzato con i nomi delle PA cui sono in carico le "Linee di
azione per le PA"

**Genera fabbisogno di servizio con iniziativa di procurement?**

Indica la possibilità di acquistare servizi attraverso una iniziativa
di *procurement* (non necessariamente classificata come strategica),
al fine del raggiungimento del risultato atteso di riferimento.

I valori ammissibili sono:

-  "*Si-direttamente"*: i servizi indirizzano in maniera diretta i
   requisiti necessari al raggiungimento del risultato atteso;
-  "*Si-indirettamente"*: i servizi contribuiscono al raggiungimento
   del risultato atteso;
-  "*No"*: il risultato atteso non genera alcun fabbisogno in termini
   di servizi ma richiede attività di coordinamento da parte di soggetti
   istituzionali preposti.

**Motivazione**

La cella risulta compilata solo se il valore del campo "Genera
fabbisogno di servizio con iniziativa di *procurement*?" è
"Si-indirettamente", e sono inserite le motivazioni della scelta

**PA con ruolo attivo**

Sono elencate le PA che contribuiscono attivamente anche attraverso
l'acquisto di servizi previsti nelle iniziative strategiche al
raggiungimento del risultato atteso, inclusi i soggetti istituzionali

**Iniziativa strategica di maggior rilievo**

La cella contiene i seguenti valori:

-  l'*iniziativa strategica* individuata a copertura del fabbisogno di servizio
   rilevato per il risultato atteso di riferimento (tra quelle
   pubblicate), se il campo "Genera fabbisogno di servizio con iniziativa di
   *procurement*?" è valorizzato con "Si-direttamente" o "Si-indirettamente";

-  "Non disponibile" se per quel risultato atteso, al momento attuale,
   non ci sono iniziative strategiche che lo indirizzano, se il campo
   "Genera fabbisogno di servizio con iniziativa di *procurement*?" è
   valorizzato con "Si-direttamente" o "Si-indirettamente";

-  "*Non applicabile*" se il campo "Genera fabbisogno di servizio con
   iniziativa di *procurement*?" è valorizzato con "No"

**Iniziativa strategica di dettaglio**

Viene riportato il dettaglio delle iniziative strategiche e delle
eventuali successive edizioni comprensive del codice identificativo

**Note esplicative**

Sono fornite informazioni a supporto della comprensione del risultato
atteso

**Link di rimando all'iniziativa strategica**

Link di re-indirizzamento all'iniziativa indicata presente sul sito
Consip o Acquisti in rete

9.5 - Risorse utili
-------------------

-  `Mappatura degli indicatori del Piano triennale associati alle gare
   strategiche
   attive <https://www.agid.gov.it/sites/agid/files/2024-07/Report_mappatura_utilizzo_servizi_previsti_dalle_gare_strategiche.pdf>`__
